* L'esame può essere preparato singolarmente o da un gruppo composto al massimo da due persone.
* L'esame consiste di due parti:
  1. Implementazione di un modello (o di una serie di modelli) di programmazione lineare (mista-) intera. La formulazione del modello è disponibile su un articolo (paper) pubblicato in una rivista scientifica (journal).
  2. Una volta inviato il codice al docente via mail, lo studente/gruppo deve preparare una presentazione in PowerPoint (o software simile) del lavoro svolto. La presentazione verrà effettuata in presenza (a meno di cambiamenti delle normative COVID) in una data da concordarsi con il docente.

Note:
* Non c'è limite di tempo da quando si riceve l'approvazione del paper scelto a quando si invia la mail con l'implementazione.
* Nel caso (frequente) in cui dal paper non sia possibile ricavare i dati di input del modello implementato, sarà cura dello studente/gruppo creare un dataset opportuno.
* Sarà valutata l'analisi della scalabilità del modello implementato, cioè come si comporta da un punto di vista computazionale il modello all'aumentare delle dimensioni dell'istanza.
* Saranno valutati eventuali migliorie e/o estensioni del modello presente nel paper scelto.
* All'esposizione seguiranno domande del docente inerenti o legate al progetto.
* Non è possibile scegliere un paper che sia stato già assegnato (vedi di seguito).
